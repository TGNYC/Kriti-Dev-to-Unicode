वेल्स फाॅर इंडिया - जिसे आज हम ‘वाटर हार्वेस्ट’ के नाम से जानते है - वह 30 साल से भी ज्यादा समय से सामुदायिक वर्षाजल संग्रहण की जागरूकता बढ़ाने और उसका प्रदर्शन करने में जुटा हुआ है। इस चेरिटी (परोपकार) के कामों की शुरूआत नए कुओं का निर्माण करने और अन्य मौजूदा कुओं को गहरा करने से हुई। दरअसल, इसकी भीषण सूखे की स्थिति से निपटने के लिए बेहद जरूरत थी। वर्ष 1985 से 1989 के बीच भारत के उत्तर-पश्चिमी इलाकों के 6 करोड़ से भी ज्यादा मवेशी भीषण सूखे की चपेट में आकर मारे गए। इसी दौरान जयपुर जिले के दुदू प्रखंड के 200 में से 100 तालाब सूख गए थे और कुओं में भी पानी का नामो-निशान नहीं था।